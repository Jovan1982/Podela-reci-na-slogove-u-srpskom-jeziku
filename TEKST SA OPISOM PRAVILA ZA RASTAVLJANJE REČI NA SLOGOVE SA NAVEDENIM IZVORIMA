Pravila za izdvajanje slogova iz reci

NAUKE KOJE SE BAVE JEZIKOM
11. новембар 2013. 
Jezikom se najopštije bavi LINGVISTIKA. Polovinom 20. veka većina nauka postaje multidisciplinarna – tako su nastale psiholingvistika, sociolingvistika, matematička lingvistika, neurolingvistika… Lingvistiku ćete opširnije izučavati u četvrtoj godini.
 
Fonetika i fonologija se izučavaju u prvoj godini gimnazije.  Proučavaju glasove nekog jezika sa njihove  funkcionalne strane, tj. njihovu  ulogu u sistemu glasova.  Pojmovi koje treba da naučite su: FONEMA – najmanja distinktivna jedinica, bez značenja, ima distinktivnu funkciju, a to znači  da se pomoću foneme razlikuju značenja viših  jedinica (više jedinice su značenjske, jedinice prve artikulacije…) Fonema je glas koji služi za obeležavanje razlike u značenju reči. Foneme se beleže pisanim znakovima koji se zovu grafeme. Grafeme se mogu realizovati pomoću rezličitih slova – recimo latinicom ili ćirilicom…
FON– svaka realizacija foneme
ALOFON – kontekstualno uslovljena realizacija foneme  Ana i Anka – [n] je dental i [ŋ] velar
Predmet proučavanja fonetike je i slog i podela reči na slogove, kao i akcenat reči i rečenica.
Slog je glasovna jezička jedinica koja se ostvaruje jednim artikulacionim (izgovornim) zahvatom.
Slog može biti:
•	jedan glas (u ovakvim slučajevima nosioci sloga mogu biti samo vokali i vokalno r):
u-to-va-ri-ti, r-đati;
•	više glasova (nosioci sloga mogu biti samoglasnici, vokalno r i ponekad vokalno l i n.
slu-ša-ti, cr-ni, Pl-zen, I-dn;
Slog može biti i otvoren i zatvoren – zavisno od toga da li se završava da samoglasnik ili suglasnik.
•	otvoren slog se završava samoglasnikom Ma-ri-ja, te-lo;
•	zatvoren slog se završava suglasnikom – ra-di-ja-tor.
U zavisnosti od toga da li je nosilac sloga akcentovani slog može biti:
•	naglašen: ge-NE-ral;
•	nenaglašen: pred-sed-ni-kov
I prema tome da li je nosilac dugog ili kratkog akcenta može biti:
•	dug: ru-ka;
•	kratak: ki-ša.
 
Važno je da znaš pravila podele reči na slogove. Zapamti!
•	uvek je granica sloga ispred grupe suglasnika koju čine strujni, afrikate ili neki drugi suglasnik:
i-stu-ri-ti, mu-stra, u-slu-ži-va-nje, u-sko-vit-lan, cve-ćka;
•	uvek je granica sloga ispred grupe suglasnika ako je na prvom mestu bilo koji suglasnik osim sonanta, a na drugom mestu sonanti. V, J, R, L, LJ:
sve-tla, to-pljen, sta-klo, pro-žvr-lja-ti, sa-zre-lo, cvo-ko-ta-ti.
•	Uvek je granica ispred grupe suglasnika koju čine dva sonanta, a drugi je JE (kratak refleks JATA):
čo-vjek, u-vje-riti, za-pje-va-la, po-dje-la
•	Uvek je granica sloga između grupe suglasnika koju čine dva sonanta:
u-glav-nom, bol-ni-čar, tram-vaj
•	Uvek je granica imeđu dve grupe suglasnika kada je na vrvom mestu eksplozivni, a na dgrugom bilo koji suglasnik osim sonanata V, J, R, L, LJ:
ev-rop-ske, sred-stvo, jad-ni, sud-bi-na.
 
Kada se granica reči određuje prema artikulacionim osobinama glasova takva granica naziva se GLASOVNA (FONETSKA). Ako granicu ogređujemo prema značenju nekih njenih delova takva granica se naziva SEMANTIČKA (PSIHOLOŠKA).
Fonetska granica: ra-zre-đi-va-ti
Semantička granica: raz-re-đi-va-ti
Kada se prefiks oseća kao poseban deo složenice (jer imaju svoje značenje) mogu se odvajati od reči – semantička granica (OD-(OT-), IZ-(IS-)….
Nosioci sloga mogu da budu i sonanti R, L, N i onda ih nazivamo vokalno R, L, N. Oni su nosioci sloga ako ispred nema vokala ili ako se nalaze ispred O koje je nastalo od L.
Za-r-đa-ti, pr-sluk, prst, po-r-va-ti… gr-Oce (gr-lce), pro-dr-o (pro-dr-la)
Primeri za vokalno L i N:
bi-ci-kl, Vl-ta-va, Id-n, Men-he-tn.
Izvor http://pricamtipricu.wordpress.com/2013/11/11/nauke-koje-se-bave-jezikom/#
-----------------------------------------------------------------------------------------------------
-----------------------------------------------------------------------------------------------------
PODELA GLASOVA 



Pitanja iz oblasti glasovnih promena su gotovo obavezna na svim tipovima testova, a da bi se glasovne promene razumele, potrebno je pre svega naučiti podelu glasova u srpskom jeziku, tako da krećemo odatle. 

GLASOVI U SRPSKOM JEZIKU

U srpskom jeziku ima 30 glasova (i za svaki glas jedno slovo, 30 slova u azbuci). Tih 30 glasova se dele na:
- vokale (samoglasnike)
- sonante
- konsonante (suglasnike)

VOKALI

Ima ih 5: A, E, I, O, U.

Treba znati sledeće – za izgovor glasa potrebna je vazdušna struja, a ona se „oblikuje“ u govornim organima. Ta vazdušna struja prilikom izgovora vokala nigde ne nailazi na prepreku, I zbog toga se ovi glasovi zovu NELOKALIZOVANI (ne postoji mesto na kome se oni formiraju). Bitno je I to da glasne žice, mišićna zadebljanja preko kojih prolazi vazdušna struja, trepere kada se vokali izgovore, i to znači da su vokali zvučni. Međutim, pitanje koje se postavlja jeste: a u čemu je onda razlika u vokalima, jer mi jasno čujemo A;E;I… Razlika je u položaju jezika u usnoj duplji i položaju usana. U zavisnosti od polažaja jezika u usnoj duplji, vokali se dele na:

A – niski vokal srednjeg reda
E – srednji vokal prednjeg reda
I – visoki vokal prednjeg reda
O – srednji vokal zadnjeg reda
U – visoki vokal zadnjeg reda

Šta ova podela u stvari znači? Izgovorite glas A, ali pazeći gde se nalazi vrh jezika. Trebalo bi da vam je vrh jezika nisko na sredini usne duplje, to znači da je A niski (jezik nisko) vokal srednjeg reda (na sredini usne duplje). To bi trebalo ovako da izgleda: zamislite krug oko glasova. To bi bila vaša usna duplja, a mesto gde stoji glas zapravo je mesto gde stoji vrh vašeg jezika prilikom izgovora.


                        PREDNJI                                SREDNJI                                    ZADNJI




VISOKI                        I                                                                                            U                
      
SREDNJI                        E                                                                                        O

NISKI                                                                  A

  
 Treba znati još i ovo: vokali su nosioci sloga. To zapravo znači da kada treba da odredite broj slogova u jednoj reči, treba da prebrojite samoglasnike i dobićete broj slogova. Koliko samoglasnika - toliko slogova. 

PTICA - dva sloga, dva suglasnika
 
MISAO - tri sloga




Jedan od tih suglasnika će biti i akcentovan, o tome će biti reči drugom prilikom.








 SONANTI

To je grupa od 8 glasova: J, V, R, M, L, LJ, N, NJ.

Ova grupa ima osobine i suglasnika i vokala. Vokalima je slična po tome što glasne žice trepere kada se ovi glasovi izgovaraju, pa su svi ZVUČNI, a konsonantima je slična po tome što za njih može da se utvrdi mesto na kome se formiraju (gde govorni organi stvaraju prepreke, mesto tvorbe). Ipak, ta prepreka nije potpuna i oni se zbog toga zovu POLULOKALIZOVANI.
Sonant R je pogotovo važan – on može da se nađe u poziciji između dva suglasnika, i tada je on „nosilac sloga“. To praktično znači sledeće: u reči GRMETI postoje tri sloga – GR – ME – TI. Može se uočiti da R sada ima ulogu vokala/samoglasnika.

Ima još nekoliko slučajeva kada sonanti mogu biti „slogotvorni“, odnosno imati ulogu koju inače imaju vokali. Postoje slučajevi kada i sonanti L i N takođe mogu da budu slogotvorni u rečima stranog porekla. 

KONSONANTI 

Ovo je najveća grupa glasova u srpskom jeziku. Njih ima 17 (5 vokala + 8 sonanata + 17 konsonanata = 30 glasova).

Ova grupa glasova ima i nekoliko podela:
1.po mestu nastanka glasova (mesto tvorbe)
2. po načinu nastanka
3. po zvučnosti 

MESTO TVORBE ILI NASTANKA GLASOVA  

Već je bilo pomena da postoje nelokalizovani (vokali) i polulokalizovani (sonanti). Konsonanti su lokalizovani. To znači da je prepreka koja se formira i na koju vazdušna struja nailazi prilikom izgovora ovih glasova potpuna. Tamo gde se ta prepreka formira, kažemo da je upravo to mesto na kome taj glas nastaje. To praktično znači da usneni glasovi nastaju tako što prepreku formiraju usne, usnenozubni tako što usne i zubi zajedno prave prepreku vazdušnoj struji, itd.

Dakle, ovo je podela:

1.     usneni:                         P, B,M
2.     usnenozubni:               V,F
3.     zubni:                           D,T,Z,S,C
4.     nadzubni:                     L,R,N
5.     prednjonepčani:           J,LJ, NJ, Ć, Đ, Ž,Š,DŽ, Č
6.     zadnjonepčani:            K,G,H 

Za one koji nameravaju ovu listu da uče, postoje mnoge tehnike. Jedna od njih jeste da probate da napravite rečenice koje ćete pamtiti, na primer, usneni: Bata Marko Peva, za usnenozubne Vozim Forda. Volela bih da mi javite šta ste smislili za zadnjonepčane .

PREMA NAČINU IZGOVORA

Videli smo šta je mesto tvorbe. Način izgovora glasova znači da vazdušna struja ne prolazi na isti način prilikom formiranja glasova. Postoje tri grupe glasova:

1.     eksplozivni – praskavi (B,P,G,K,D,T)
2.     strujni – frikativni (Z,S,Ž,Š, F,H)
3.     sliveni – afrikate (C,Ć,Č,Đ,DŽ)

Šta znači da je nešto praskavi glas? Izgovorite glas B. Vazdušna struja se skupila ispred prepreke (obe usne ste spojili, B je dvousneni glas, to je prepreka). Obratite pažnju kako se skuplja vazduh ispred potpune prepreke. Zatim naglo otvaramo usta i nastaje nešto potput praska. To je tipično za ove glasove. Obratite pažnju na tri para eksplozivnih glasova. To su prva tri para iz tabele podele glasova po zvučnosti.

Strujni glasovi su nešto drugačiji. Tu se ne formira potpuna prepreka kao u prošlom slučaju. Kod ovih glasova vazdušna struja formira „tunel“. Izgovorite S. Videćete kao površina jezika i gornji deo usne duplje formira prolaz, a vazdušna stuja, prolazeći tuda, proizvodi šum, karakterističan za ove glasove.

Poslednja grupa su sliveni ili afrikate. Oni nastaju spajanjem dva glasa, jednog iz grupe eksplozivnih i drugog iz grupe strujnih. Recimo, C je spoj glasa T i S, i ovo će biti važno kada se bude govorilo o gubljenju suglasnika.

PREMA ZVUČNOSTI

Za razliku od vokala i sonanata, koji su svi zvučni, glasne žice prilikom izgovora nekih konsonanata trepere, a kod nekih ne. I zbog toga postoji tabela.

     ZVUČNI     B G  D  Z  Ž  Đ  DŽ
BEZVUČNI     P  K T   S  Š  Ć   Č      H  F  C

Glasovi F,H i C nemaju svoje zvučne parnjake, i na ovo ćemo se vratiti kada budemo govorili o jednačenju suglasnika po zvučnosti.

Šta uopšte znači ova podela? Pogledajte prvi par suglasnika, B i P. Oni se ni po čemu ne razlikuju, ni po mestu tvorbe (oba su dvousnena) ni po načinu nastanka (oba su praskava). Jedina razlika između ovih glasova jeste po tome što prilikom izgovora jednog, glasne žice trepere, a prilikom izgovora drugog, P, glasne žice ne trepere. To može i da se oseti. Stavite dlan na teme i izgovorite B. Osetićete blagi „udar“. Toga neće biti kada izgovorite P.
Već sam pomenula glasovnu promenu koja se zove jednačenje suglasnika po zvučnosti. Tabela koju vidite je neophodna za objašnjenje ove glasovne promene. U srpskom postoji jedno pravilo, a to je da dva glasa nejednake zvučnosti ne mogu stajati jedan pored drugog. Ako se to desi, da se dva suglasnika nađu jedan pored drugog a nisu jednaka po zvučnosti, dolazi do jednačenja, odnosno pretvaranja zvučnog u svoj bezvučni parnjak i obratno. 

VEŽBANJE

Za kraj, ostala je vežba. Uradite sledeće: napišite vaše ime i prezime (ili neku drugu reč, to sada nije bitno) i za svako slovo napišite kojoj grupi pripada. Ako želite, ostavite to što ste napisali u komentaru.  To bi trebalo ovako da izgleda:

TAMARA - T- konsonant, eksplozivni, zubni, bezvučni
A - vokal niski srednjeg reda, zvučni
M - sonant, zvučni, dvousneni
R - sonant, zvučni, nadzubni

Ovo je dobra vežba, koju treba povremeno ponavljati.
Izvor http://prijemniispit20112012.blogspot.com/2012/01/podela-glasova.html

----------------------------------------------------------------------------------------------------
----------------------------------------------------------------------------------------------------

Глас
Из Википедије, слободне енциклопедије

Девет графема за једну  фонему (помоћ•инфо)
Глас или фонема (грч. φωνήμα) најмања је језичка јединица. Сами гласови немају значење (осим неких предлога, узвика и везника: а, и, е, о, у, с...), али мењају значење у склопу неких речи. Тако диференцијално својство може имати и почетна/иницијална (пад-рад), и средишња/медијална (ред-рад), али и завршна/финална фонема (рад-рат). Што се тиче самих разлика, то може бити звучност (рад-рат), мекоћа (чар-ћар), назалност (нос-лос) и друге акустичке особине.[1]
Знакови у писању којима се обележавају гласови називају се слова или графеме. У стандардном српском језику има 30 гласова (фонема). Сваки глас има једно слово (графему), што значи да је српски правопис фонетски. Зато у њему постоји 30 слова.


Подела гласова
Гласови у стандардном српском језику се деле на:
•	самогласнике (вокале): а, е, и, о, у
•	сугласнике (консонанте): б, в, г, д, ђ, ж, з, ј, к, л, љ, м, н, њ, п, р, с, т, ћ, ф, х, ц, ч, џ, ш
Самогласници су носиоци слога у речи. При њиховом изговору ваздушна струја слободно пролази, не наилазећи на препреке. Деле се према положају језика (и висински и хоризонтално). Сви су звучни (гласне жице трепере). Понекад глас р може бити носилац слога и тада се назива слоготворно р (тр-ча-ти, р-ва-ти се). Исту функцију, али у мањем броју случајева и то искључиво у лексици страног порекла, могу имати и друга два надзубна гласа — слоготворни л (Вл-та-ва, би-ци-кл) и н (Њу-тн, и-бн, и-дн).[3]
Сугласници се деле на праве (консонанте) и неутралне (сонанте). Даље се деле и према звучности, месту и начину творбе. Обично се деле и према мекоћи. Наиме, сви гласови првобитног српског који се развио из прасловенског били су меки. Већина их је отврдла, сем појединих који су остали меки. Њих одликује артикулација при којој је језик приљубљенији уз непце него при изговору других предњонепчаних гласова. То је следећи скуп сугласника: Ј, Љ, Њ, Ђ, Ћ.[4]

Звучност гласа
Према звучности, треперењу гласних жица, гласови се деле на звучне и безвучне.[
Сугласници В, Ј, Р, Л, Љ, М, Н, Њ изразито су звучни. При њиховом изговору, као и при изговору самогласника, гласнице трепере, али се ипак ствара нека препрека. Ови гласови се називају гласници или сонанти.[5]
Место творбе
Према месту изговора, сугласници српског стандарног језика су:[7]
•	уснени (лабијали): 
o	двоуснени (билабијали): П, Б, М
o	уснено-зубни (лабиодентали): В, Ф
•	предњојезички (коронали): 
o	зубни (дентали): Т, Д, С, З, Ц
o	надзубни (алвеолари): Л, Р, Н
•	средњојезички (дорзали): 
o	предњонепчани (палатали): Ј, Љ, Њ, Ћ, Ђ, Ш, Ж, Ч, Џ
o	задњонепчани (велари): К, Г, Х
Начин творбе
Према начину изговора, сугласници српског стандардног језика су:[7]
•	прави консонанти: 
o	праскави (плозиви): П, Б, Т, Д, К, Г
o	сливени (африкати): Ц, Ч, Џ, Ћ, Ђ
o	струјни (фрикативи): С, З, Ш, Ж, Ф, Х
•	неутрални сонанти: 
o	носни (назали): М, Н, Њ
o	бочни (латерали): Л, Љ
o	треперни (вибранти): Р
o	полувокали (апроксиманти): В, Ј
Дотатне особине
Дат је преглед додатних особина гласова стандардног српског језика:[4]
•	збијеност/компакност: А, Њ, Љ, Ј, Г, К, Ж, Ш, Ђ, Ћ, Х, Џ, Ч
•	распршеност/дифузност: И, У, Р, Л, Н, М, В, Б, П, Д, Т, З, С, Ц, Ф
•	назалност: М, Н, Њ (сви други поседују особину названу оралност)
•	оштрина/акутност: И, Е, Н, Њ, Л, Љ, Р, Ј, Д, Т, З, С, Ж, Ш, Ђ, Ћ, Џ, Ч, Ц
•	пискавост/стридентност: В, Ж, Ш, З, С, Џ, Ч, Ц, Ф
•	непрекидност: А, Е, И, О, У, В, Ј, Л, Љ, З, С, Ж, Ш, Ф, Х.
•	прекидност: М, Н, Њ, Р, Б, П, Д, Т, Г, К, Џ, Ч, Ђ, Ћ, Ц.
•	мекоћа: Ј, Љ, Њ, Ђ, Ћ
izvor http://sr.wikipedia.org/wiki/%D0%93%D0%BB%D0%B0%D1%81

------------------------------------------------------------------------------------------------------
------------------------------------------------------------------------------------------------------


О слоговима
Posted on октобар 25, 2012 by kakojecakaze
Уобичајен

Мени је најјасније било шта је слог када сам чула ово – „један артикулациони захват“! Дакле, СЛОГ је гласовна јединица која се остварује ЈЕДНИМ ИЗГОВОРНИМ (АРТИКУЛАЦИОНИМ) ЗАХВАТОМ. Зашто?
Многи мисле да је граница слога у некој речи само иза вокала. Може, ако је реч:
МА-МА               РА-ДИ-ТИ
НИ-КА-КО         А-ВИ-О-НИ
И, да, слог може да буде и само један глас, али то мора да буде вокал (самогласник)! А може и цела реч да се састоји од само једног слога – КРСТ.
Али: ТРАМ-ВАЈ, ЛОМ-ЉИВ, МАР-ЉИВ… Видите да граница слога није иза вокала. Није зато што не можете једним артикулационим захватом да изговорите: ТРА – МВА – Ј. Пробајте да полако изговорите то „-МВА-„, и видећете колико је неприродно. А не може ни Ј да стоји само на крају речи као да је слог.
Сад знате да, према завршетку слога, он може бити ОТВОРЕН (та – та) и ЗАТВОРЕН (под – јед – нак). А треба да знате још и ово:
•	ако групу сугласника чине два сонанта (л, љ, н, њ, в, р, ј, м), граница слога долази између њих: слом-љен
•	ако је у таквој групи од два сонанта на другом месту Ј из јекавског ЈЕ, граница слога ће бити испред те групе: жи-вје-ти, у-вје-рен, го-рје-ти
•	ако је у групи сугласника на првом месту праскави сугл. (б, п, д, т, г, к) а на другом било који (осим ј, в, л, љ, р), граница слога ће бити између њих: сред-ство, ве-рид-ба, леп-тир
•	када се у средини речи нађе група сугласника, од којих је на првом месту неки струјни (з, с, ж, ш, ф, х) или сливени (ц, ђ, ћ, џ, ч), граница слога ће бити испред те групе: зве-зда, гро-жђе, у-зми-те, ма-чка, во-ћка, че-шће
izvor https://kakojecakaze.wordpress.com/tag/%D0%BF%D0%BE%D0%B4%D0%B5%D0%BB%D0%B0-%D1%80%D0%B5%D1%87%D0%B8-%D0%BD%D0%B0-%D1%81%D0%BB%D0%BE%D0%B3%D0%BE%D0%B2%D0%B5/

------------------------------------------------------------------------------------------------------------
------------------------------------------------------------------------------------------------------------


1.Pravopisna pravila  i rešenja vežbi  
 
1.Pravila za podelu reči na slogove
*  Slogotvorni su svi vokali i slogotvorno R ( i L , N u stranim rečima i u rečima iz dijalekta).
   (maj-ka / go-di-na / r-va-ti / cr-kva)
* Dva vokala se ne mogu naći u jednom slogu. 
     (ka-o / ka-ka-o )
* Dva sonanta , ako se nađu u suglasničkoj grupi, odvajaju se .
     (bor-je / tram-vaj / in-valid )
* Dva eksplozivna, ako se nađu u istoj suglasničkoj grupi, odvajaju se.
    (lep-tir / ve-rid-ba )
* Ako se nađu strujni i sliveni sugl. u suglasničkoj grupi na prvom mestu,  sugl. grupa se ne odvaja.
     (gu-ska / nju-ška / ga-zda / gro-žđe )
* Ako se nađe sonant ( i to : V,J,R,L,LJ, dakle, sem nosnih: N,Nj,M  ) na drugom mestu u sugl. grupi, grupa se ne  odvaja.
     (bu-kva / či-gra / me-tla / ko-plje /  jad-ni )
*  Udvojena slova u stranim rečima se odvajaju .
      (Wil-li-am)
* Prefiksi se odvajaju kod psihološke (morfemske granice) sem  *ako , zbog glasovnih promena na tom mestu, ta granica postaje i značenjski neuočljiva.
   (raz-lju-ti-ti-/ od-u-ze-ti / is-te-ra-ti / * be-zvu-čan <bez+zvučan / o-tud <od+tud / pe-de-set<pet+deset /be-ži-čan<bez-žičan ) )
Izvor http://dragadavid.webs.com/resenjapravopis.htm
Podela reči na slogove
Slog je govorna jedinica koja se ostvaruje jednim izgovornim zahvatom. U srpskom jeziku nosioci sloga mogu biti vokali (samoglasnici) a, e, i, o, u i sonanti r, l, n. U srpskom jeziku važi pravilo da granica sloga uvek dolazi posle samoglasnika, odnosno vokala. Slogovi u srpskom jeziku mogu biti otvoreni (ako se završavaju na samoglasnik) i zatovoreni (ako se završavaju na suglasnik).
Primeri za otvorene slogove su:
ta-ta
po-lja-na
do-bi-ti
Primeri za zatvorene slogove su:
av-li-ja
tram-vaj
jad-nik 
Sonant R kao nosilac sloga
a) kada je R na početku reči: r-va-ti, r-za-ti, r-đa-ti
b) u jednosložnim rečima: crn, trn, brz, krv
v) u višesložnim rečima: dr-vo, dr-ža-ti, kr-st-ti
Sonant L kao nosilac sloga
Najčešće se javlja u rečima stranog porekla.
bi-ci-kl, mo-no-kl, Vl-ta-va
Sonant N kao nosilac sloga
I-dn, I-bn
Suglasničke grupe (pravila podele reči na slogove kada su nosioci sloga suglasnici)
1) granica sloga je između dva suglasnika ukoliko su oni sonanti
or-la, slom-ljen, tram-vaj
2) granica sloga je između dva suglasnika ako je prvi praskavi, a drugi nije v, r, l, lj, j
lop-ta, lep-tir, jad-nik
3) granica sloga je ispred suglasnika ako je prvi strujni ili sliveni
la-sta, vo-ćka, ma-čka
4) granica sloga je ispred suglasnika ako je drugi suglasnik v, r, l, lj, j 
mu-dro, je-dva, to-pljen, sve-tlost
Granica sloga može biti:
1) fonetska (nastaje usled fonetskih osobina glasa): o-du-ze-ti, ra-zlju-ti-ti
2) psihološka ili semantička (kada osećamo da je nešto prefiks): od-u-ze-ti, raz-lju-ti-ti
U srpskom jeziku prednost se daje psihološkoj, odnosno semantičkoj granici sloga.
Izvor http://www.srpskijezik.rs/gramatika/podela-reci-na-slogove

----------------------------------------------------------------------------------------------
----------------------------------------------------------------------------------------------

Podela reči na slogove

Slog je govorna jedinica koja se ostvaruje jednim izgovornim zahvatom. U srpskom jeziku nosioci sloga mogu biti vokali (samoglasnici) a, e, i, o, u i sonanti r, l, n. U srpskom jeziku važi pravilo da granica sloga uvek dolazi posle samoglasnika, odnosno vokala. Slogovi u srpskom jeziku mogu biti otvoreni (ako se završavaju na samoglasnik) i zatovoreni (ako se završavaju na suglasnik).

Primeri za otvorene slogove su:
ta-ta
po-lja-na
do-bi-ti

Primeri za zatvorene slogove su:
av-li-ja
tram-vaj
jad-nik 
Sonant R kao nosilac sloga

a) kada je R na početku reči: r-va-ti, r-za-ti, r-đa-ti
b) u jednosložnim rečima: crn, trn, brz, krv
v) u višesložnim rečima: dr-vo, dr-ža-ti, kr-st-ti
Sonant L kao nosilac sloga

Najčešće se javlja u rečima stranog porekla.
bi-ci-kl, mo-no-kl, Vl-ta-va
Sonant N kao nosilac sloga

I-dn, I-bn
Suglasničke grupe (pravila podele reči na slogove kada su nosioci sloga suglasnici)

1) granica sloga je između dva suglasnika ukoliko su oni sonanti
or-la, slom-ljen, tram-vaj
2) granica sloga je između dva suglasnika ako je prvi praskavi, a drugi nije v, r, l, lj, j
lop-ta, lep-tir, jad-nik
3) granica sloga je ispred suglasnika ako je prvi strujni ili sliveni
la-sta, vo-ćka, ma-čka
4) granica sloga je ispred suglasnika ako je drugi suglasnik v, r, l, lj, j 
mu-dro, je-dva, to-pljen, sve-tlost

Granica sloga može biti:
1) fonetska (nastaje usled fonetskih osobina glasa): o-du-ze-ti, ra-zlju-ti-ti
2) psihološka ili semantička (kada osećamo da je nešto prefiks): od-u-ze-ti, raz-lju-ti-ti

U srpskom jeziku prednost se daje psihološkoj, odnosno semantičkoj granici sloga.

izvor http://www.srpskijezik.rs/gramatika/podela-reci-na-slogove
--------------------------------------------------------------------------------------------------
--------------------------------------------------------------------------------------------------
